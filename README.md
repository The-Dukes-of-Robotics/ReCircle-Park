# ReCircle-Park
ReCircle Park | Κυκλικό Πάρκο Καινοτομίας: Όπου η Βιωσιμότητα Γίνεται Εμπειρία!
Αναλυτική περιγραφή ιδέας 
Η ιδέα αφορά τη δημιουργία ενός έξυπνου καινοτόμου πάρκου, το οποίο συνδυάζει σύγχρονες τεχνολογίες και βιώσιμες πρακτικές σε ένα λειτουργικό, διαδραστικό και εκπαιδευτικό περιβάλλον με αφετηρία, κέντρο και σημείο της επανέναρξης της κυκλικότητας τη δημόσια τουαλέτα. Το πάρκο έχει στόχο να αποτελέσει πρότυπο για τη χρήση ανανεώσιμων πηγών ενέργειας, την περιβαλλοντική ευαισθητοποίηση, αλλά και την εφαρμογή καινοτόμων λύσεων στην καθημερινότητα. Έτσι, προάγεται η βιωσιμότητα με τρόπο κατανοητό, ελκυστικό αλλά και εκπαιδευτικό για τους επισκέπτες. Στην πρόταση περιλαμβάνεται πρότυπη καινοτόμος μηχανή ανακύκλωσης που λειτουργεί με όρους κυκλικής οικονομίας. 
Σκοπός της ιδέας είναι η ίδια η λειτουργία του πάρκου να δίνει τα ερεθίσματα στους επισκέπτες να σκέφτονται καινοτόμα αλλά και να τους επιβραβεύει.
Βασικά χαρακτηριστικά του πάρκου
1.	Έξυπνες τουαλέτες με βιώσιμες λειτουργίες
Οι τουαλέτες του πάρκου είναι εξοπλισμένες με συστήματα εξοικονόμησης νερού και αυτόματης απολύμανσης. Χρησιμοποιούν αισθητήρες για την ελαχιστοποίηση της χρήσης πόρων, ενώ λειτουργούν με ενέργεια που παράγεται από το πάρκο. Ακόμα, το νερό του νιπτήρα, φιλτράρεται και μετά χρησιμοποιείται είτε στα φυτά σε περιόδους ανομβρίας είτε στο καζανάκι είτε στο πότισμα. Συνδέεται με σένσορες με όλο το πάρκο και τροφοδοτεί από τα ηλιακά πάνελ στην οροφή αλλά και το νερό όπου υπάρχει ανάγκη. 
2.	Κάδοι ανακύκλωσης χωριστών ρευμάτων, μηχανισμός για τη μετατροπή των υλικών σε κατάλληλη πρώτη ύλη για ενσωματωμένο 3D printer.  
Πρωτοποριακή κατασκευή κάδων χωριστής διαλογής που θα ενσωματώνει μετατροπέα των υλικών, το προϊόν του οποίου θα τροφοδοτεί 3D printer ο οποίος θα δίνει στους επισκέπτες που έχουν λάβει ψηφιακό reward ένα εκτυπωμένο παιχνίδι ή μικρό χρηστικό αντικείμενο π.χ. βάση κινητού. Έτσι ό,τι παράγεται μένει μέσα στο πάρκο και προλαμβάνεται το περιβαλλοντικό κόστος της ανακύκλωσης που είναι μεγάλο.
3.	Παραγωγή ενέργειας από πιεζο-ηλεκτρικές πλάκες
Σε σημεία του δαπέδου του πάρκου όπου η ροή των επισκεπτών θα είναι συνεχής τοποθετούνται πιεζοηλεκτρικές πλάκες, οι οποίες μετατρέπουν την κινητική ενέργεια από τα βήματα των επισκεπτών σε ηλεκτρική ενέργεια. Αυτή η ενέργεια χρησιμοποιείται για τη λειτουργία φωτιστικών, ηλεκτρονικών συσκευών ή άλλων συστημάτων στο πάρκο και αν υπάρχει περίσσεια τότε αποθηκεύεται. Ο στόχος είναι να αναδειχθεί η δυνατότητα αξιοποίησης της ανθρώπινης κίνησης ως πηγή ανανεώσιμης ενέργειας.
4.	Έξυπνοι κάδοι κομποστοποίησης οργανικής ύλης
Οι έξυπνοι κάδοι κομποστοποίησης αποτελούν μια καινοτόμο λύση για τη βιώσιμη διαχείριση οργανικών αποβλήτων στο έξυπνο ‘μίνι’ πάρκο. Μέσω ειδικού μηχανισμού, τα απόβλητα υποβάλλονται σε διαδικασία επιτάχυνσης κομποστοποίησης, παράγοντας φυσικό λίπασμα που χρησιμοποιείται άμεσα για τη φροντίδα των φυτών του πάρκου και την τροφοδότησή τους με χρήσιμη οργανική ύλη. Η τεχνολογία αυτή προάγει την περιβαλλοντική εκπαίδευση, καθώς οι επισκέπτες μπορούν να ενημερώνονται για τη διαδικασία μέσω οθονών, μαθαίνοντας τη σημασία της κομποστοποίησης. Παράλληλα, προάγει την ενεργή συμμετοχή, καθώς οι χρήστες ανταμείβονται , για τη σωστή απόρριψη οργανικών υλών, ενισχύοντας την ευαισθητοποίησή τους για την κυκλική οικονομία και τη βιωσιμότητα.
5.	Έξυπνα παγκάκια τροφοδοτούμενα με ηλιακή ενέργεια
Τα παγκάκια του πάρκου διαθέτουν ηλιακούς συλλέκτες που φορτίζουν ενσωματωμένες μπαταρίες. Οι επισκέπτες μπορούν να φορτίζουν τις συσκευές τους μέσω USB ή ασύρματης φόρτισης. Παράλληλα, παρέχεται δωρεάν WiFi, προσελκύοντας επισκέπτες όλων των ηλικιών και κάνοντας το πάρκο φιλόξενο και λειτουργικό.
6.	Ρομπότ για εξατομικευμένη εμπειρία
Ένα ρομπότ, εξοπλισμένο με τεχνολογίες τεχνητής νοημοσύνης, κινείται στον χώρο, ανιχνεύει τη διάθεση των επισκεπτών και προτείνει δραστηριότητες ή πληροφορίες σχετικά με τη βιωσιμότητα. Για παράδειγμα, μπορεί να τους καθοδηγήσει στη χρήση των κάδων ανακύκλωσης, να τους παρέχει πληροφορίες για την παραγωγή ενέργειας ή να τους ενθαρρύνει να δοκιμάσουν διαδραστικές εφαρμογές.
7.	Αυτόνομη διαχείριση φυσικών πόρων
Το πάρκο περιλαμβάνει φυτά τα οποία ποτίζονται μέσω συστήματος αυτόματης άρδευσης, το οποίο λειτουργεί με αισθητήρες υγρασίας. Με αυτόν τον τρόπο εξοικονομείται νερό και επιτυγχάνεται ιδανική φροντίδα των φυτών. Επιπλέον, συλλέγεται και αξιοποιείται το βρόχινο νερό μέσω ειδικών δεξαμενών.
8.	Σταθμοί φόρτισης ηλεκτρικών οχημάτων και ποδηλάτων
Το πάρκο περιλαμβάνει μικρούς σταθμούς φόρτισης για ηλεκτρικά οχήματα, οι οποίοι λειτουργούν αποκλειστικά με ηλιακή και πιεζοηλεκτρική ενέργεια. Αυτό προσφέρει στους επισκέπτες τη δυνατότητα να φορτίζουν τις συσκευές τους ή τα οχήματά τους με βιώσιμο τρόπο.
Εκπαιδευτικοί στόχοι του έργου
Το πάρκο έχει έντονο εκπαιδευτικό χαρακτήρα, καθώς παρέχει στους επισκέπτες την ευκαιρία να κατανοήσουν βιώσιμες πρακτικές μέσα από διαδραστικές εμπειρίες, όπως η χρήση της πιεζοηλεκτρικής ενέργειας, η αυτόνομη ανακύκλωση, η επαναχρησιμοποίηση και η αυτόνομη διαχείριση φυσικών πόρων.

Μέσα από παρουσιάσεις και διαδραστικά παιχνίδια, το πάρκο μπορεί να λειτουργήσει ως εργαλείο εκπαίδευσης για μαθητές, φοιτητές και όλα τα μέλη της κοινότητας. Οι επισκέπτες θα μπορούν να δουν στην πράξη πώς εφαρμόζονται τεχνολογικές λύσεις για την προστασία του περιβάλλοντος, να συμμετέχουν ενεργά σε βιώσιμες διαδικασίες και να αποκτήσουν κίνητρο να υιοθετήσουν φιλικές προς το περιβάλλον συνήθειες.

Το πάρκο μπορεί επίσης να ενσωματώσει ένα πρόγραμμα ξεναγήσεων για εκπαιδευτικούς σκοπούς, όπου οι συμμετέχοντες θα λαμβάνουν λεπτομερείς εξηγήσεις σχετικά με τη λειτουργία κάθε τεχνολογίας. Επιπλέον, μπορούν να οργανώνονται εκδηλώσεις όπως μαθητικοί διαγωνισμοί καινοτομίας, εργαστήρια για ανακύκλωση ή παραγωγή ενέργειας, καθώς και παρουσιάσεις για τη βιωσιμότητα, συνδέοντας το πάρκο με την τοπική κοινότητα.

Η μακροπρόθεσμη εκπαιδευτική αξία του πάρκου έγκειται στο ότι μπορεί να αποτελέσει ένα "ζωντανό" μάθημα για το πώς τεχνολογία και περιβαλλοντική συνείδηση μπορούν να συνδυαστούν, εμπνέοντας μελλοντικές γενιές να δημιουργήσουν λύσεις για έναν πιο βιώσιμο κόσμο.



# Κόστος μακέτας  

## Section  

| Κομμάτι | Ποσότητα | Τιμή ανά κομμάτι (κατά προσέγγιση) (€) |  
|---------|----------|-----------------------------------|  
| **1. Πιεζο-ηλεκτρικές πλάκες** | | |  
| Capacitor | 5 | 3.00 |  
| Magnets | 5 | 1.00 |  

| **2. Έξυπνοι κάδοι κομποστοποίησης οργανικής ύλης** | | |  
| DHT11 Sensor | 1 | 3.50 |  
| Ultrasonic Sensor | 1 | 5.00 |  
| ESP32 (Controller) | 1 | 10.00 |  

| **3. Έξυπνα παγκάκια τροφοδοτούμενα με ηλιακή ενέργεια** | | |  
| Flexible Solar Panels (5V, 2W) | 2 | 20.00 |  
| Lithium-ion rechargeable Batteries | 2 | 7.00 |  
| USB Charging Ports | 2 | 2.00 |  

| **4. Σύστημα πότισης** | | |  
| Soil Moisture Sensors (YL-69) | 2 | 4.00 |  
| Mini DC Water Pump | 1 | 6.00 |  
| Water Flow Sensor (YF-S201) | 1 | 5.00 |  

| **5. Έξυπνες τουαλέτες με βιώσιμες λειτουργίες** | | |  
| Water Flow Sensor (YF-S201) | 1 | 5.00 |  
| IR Motion Sensor (HC-SR501) | 1 | 3.00 |  
| Water Tablets | 1 | 5.00 |  

| **6. Ρομπότ για εξατομικευμένη εμπειρία** | | |  
| ESP32 Board | 1 | 10.00 |  
| Ultrasonic Sensor (HC-SR04) | 2 | 2.00 |  
| Speaker Module | 1 | 4.00 |  
| LED Display (0.96" OLED) | 1 | 4.00 |  

| **7. Σταθμοί φόρτισης ηλεκτρικών οχημάτων και ποδηλάτων** | | |  
| Solar Panels | 1 | 20.00 |  

| **8. Πρόπλασμα καινοτόμου 3D Printer από ανακύκλωση** | | |  
| 3D Printer | 1 | 70.00 |  
| Άλλα | | |  
| Led | 10 | 0.25 |  
| PLA | 2 | 20.00 |  
| Solar Panels | 2 | 20.00 |  
| Tubes | 1 | 10.00 |  
| Raspberry Pi 4 | 1 | 60.00 |  

**Total Estimated Cost μακέτας: 430€**  
